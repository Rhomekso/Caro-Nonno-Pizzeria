pan pizza recipes

240 gr tarwebloem
3/4 tl fijn zout
1/2 tl instant gist
170 ml lauw water
1 el olijfolie + 1,5 el olijfolie voor de pan
170 gr goede mozzarella, geraspt of fijngesneden
100 gr tomatensaus
Parmezaanse kaas en verse kruiden om eroverheen te raspen na het bakken (optioneel)

% deeg maken
Doe bloem, zout, gist, water en 1 el olijfolie in een middelgrote mengkom. 
Meng in ongeveer 1 minuut met een flexibele (siliconen) spatel of je handen tot een ruwe deegbal, terwijl je het deeg van de zijkanten steeds meeschraapt.
Bedek de kom losjes met een schone theedoek. Zet een wekkertje voor 5 minuten.
Maak dan je hand vochtig en schep je hand onder de deegbal alsof je hem eruit gaat tillen. 
In plaats daarvan trek je de rand een beetje omhoog en vouw je hem naar het midden van de bal. 
Draai de kom een kwartslag en herhaal dit 3 keer. De 4 vouwen die je nu hebt gemaakt, doe je in plaats van kneden.
Leg de doek weer over de kom en zet het wekkertje weer voor 5 minuten. 
Herhaal de 4 vouwen. Bedek weer met de doek, zet het wekkertje en vouw weer. Herhaal.
Dit hele proces(je) moet in totaal 4 keer gebeuren.
Na de 4e keer vouwen bedek je de kom weer met de doek en laat je het 40 minuten rusten.
Zet dan, nog steeds bedekt, in de ijskast en laat minstens 12 uur en maximaal 72 uur staan.

% pizza voorbereiden
Ongeveer 3 uur voordat je de pizza wil serveren (of in je eentje op de bank wil opeten), begin je de pan voor te bereiden.
Neem een zware diepe ovenvaste koekenpan, bij voorkeur gietijzer, van ongeveer 22 cm doorsnee.
Vet in met de 1,5 el olijfolie en zorg (bijvoorbeeld met een kwastje) dat de bodem en binnenwand van de pan goed bedekt zijn met olie.
Leg het deeg in de pan en keer eenmaal om zodat beide kanten van het deeg ingevet raken.
Duw het deeg dan met je vingers naar de randen, en maak intussen ook kuiltjes met je vingers.
Als het deeg terug wil krimpen is dat niet erg, bedek dan weer met de doek en laat 15 minuten rusten, en herhaal het duwen en kuiltjes maken.
Het deeg zou nu de binnenwand van de pan moeten raken, maar als dat niet het geval is, herhaal je het 15 minuten laten rusten onder de doek nog één keer.
Bedek weer en laat 2 uur op kamertemperatuur rusten en rijzen.

% pizza afmaken
Doe een halfuurtje voor het bakken een rek onderin en één rek bovenin de oven, die je voorverwarmt op 220° C. 
Geen probleem als je maar één rek hebt, dan verplaats je die straks gewoon voorzichtig naar boven.
Verdeel vlak voor het bakken 3/4 van de mozzarella over het deeg en zorg dat niks onbedekt blijft; zo krijg je lekker knapperige kaasrandjes.
Lepel de tomatensaus eroverheen, maar smeer niet uit.
Strooi de rest van de mozzarella erover.

% bak proces
Zet de pizza op het rek onderin de oven bak 18-20 minuten, totdat de kaas bubbelt en de randen en bodem goudbruin zijn (check voorzichtig met een spatel). 
Als de bodem bruin is maar de bovenkant nog wat bleekjes, verplaats dan naar het bovenste rek. 
Als de bovenkant goed is maar de bodem nog niet bruin, laat dan nog 2-4 minuten onderin staan. 
Ovens verschillen, dus kijk goed wanneer je jouw pizza ‘af’ vindt.

% tips/kritieke punten
Haal de pan uit de oven en zet op een hittebestendig oppervlak.
Haal voorzichtig een spatel langs de randen om te voorkomen dat de kaas aan de zijkant plakt tijdens het afkoelen.
Laat een klein beetje afkoelen en haal dan voorzichtig met een brede spatel de pizza uit de pan en leg op een rek of plank, zodat hij niet zompig wordt in de pan.
Snij en serveer goed warm.

gebruik de pizza saus van pizza recipe

add hotsauce to the ingredients